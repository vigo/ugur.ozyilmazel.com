---
title: "2024’te Öğrendiğim Yeni Şeyler"
locale: tr
# subtitle: ""
date: 2024-12-29 11:51
# cover: ""
# cover_title: ""
# cover_subtitle: ""
# og_image: ""
# og_image_dir: ""
tags: retrospektif
comments: false
---

Sabah [Elliott][link1]’ın [YouTube][link2] videosunu izlerken düşündüm. Acaba
ben neler öğrendim diye. READ_MORE

Yılın ilk aylarında, devraldığım Python/**Flask** projesi için api dokümantasyonu
hazırlamam gerekti. Uygulama otomatik dokümantasyon yapamaya müsait olmadığı
için tüm enpodint’leri elle, manual olarak dökümante etmek zorunda kaldım.

Bu zorlu süreç sayesinde **OpenAPI Spec 2.0**’ı sular seller gibi öğrendim. Gözüm
kapalı yaml’ları yazmaya başladım.

Bir süredir tüm fokusum **Go** ile geliştirme yapmak olduğu için, ilk gözağrım **Django**’yu
da unutmamak, melekelerimi kaybetmemek için geliştirmeler yapmaya devam ettim.
Madem yeni şeyler öğreniyorum, haydi o zaman bu projede **Tailwind CSS**
öğreneyim diyerek, önce bir [TextMate bundle][r16]’ı yaptım. Projemde kullanırken
gördüm ki standalone compiler’ı buggy. Mecburen Django projesi içinde sanki bir
**node** projesi gibi Tailwind’i entegre etmeyi de öğrendim.

TextMate’ten kopamayan adam olarak [Ruff Linter][r19] ve [Python Linter][r18] bundle’ları
yaptım, bu esnada **Ruby 1.9** (*Tedavülden kalkalı en az 10 yıl oldu*) ile
mecburen uğraşmak zorunda kaldım :)

Django’dan kopamadığım için daha önce çalıştığım şirket’in organizasyonundan
release ettiğim, ayrıldıktan sonra erişim sıkıntısı çektiğim bir **Django Admin**
filtersi projem vardı, onu başlatan [yazdım][r14], bu esnada python paket
reposunun manifestlerinin değiştiğini görüp yeni stil’i öğrenmek zorunda kaldım.
Hatta ilk olarak eksik publish ettim, sağolsun [Bahattin][bahattin] ikaz etti de
düzelttim.

Her projemde, command-line otomasyonları için **Rakefile** kullanan biri olarak,
aynı zamanda Ruby melekelerimi de korumamı sağlıyor, hep aklımda olan **Rubocop**
Ruby linter entegrasyonunu da hayatıma sokayım dedim, demez olaydım :)

Python için linter olarak **Ruff**’ı kullanıyorum, hızlı olduğu için. Ne yazık ki
static check’leri yapamıyor. Yani olmayan bir paket import ettiğinizde **Pylint**
gibi sizi doğal olarak uyaramıyor, *böyle bir paket yok* diye.

Mecburen Python/Django projeleri için Ruff ile birlikte çalışabilecek pylint
entegrasyonu yapmayı da öğrenmem gerekti. Bu da yetmedi, bu işleri
**Pre-Commit** ve **GitHub Action**’a da bağlamam gerekti. Keza Rubocop’u da.
Dolayısıyla kendimi iyi kötü bildiğimi düşündüğüm ama çok eksiğim olduğunu
farkettiğim GitHub Action’ları bir tur daha pekiştirirken buldum.

Çok kullandığım `bumpversion` artık expire olduğu için yenisine geçeyim dedim;
`bump-my-version`. Bir sürü şeyi öğrenmek, anlamak ve düzletme yapmam gerekti.

GitHub Action’lar da hızla güncelleniyor, tekrar depandabot entegrasyonu, action’ların
güncel halleri, depricated olan direktiflerin düzeltilmesi vs derken yeni
bilgilerle öğrenmeye devam ettim.

Yine [Elliott][link1]’ın başka bir [videosu][link3] beni acayip gaza getirdi
ve bildiğimi sandığım **Docker**’da yeni level’lar açıldı. Neler mi geldi?
Docker Swarm node, sanal makineye cluster kurdum, kendi çapımda bir AWS, GCP
ultra minimal versiyonunu kurdum. **Traefik** proxy/load balancer, **Docker
Networking**, **Docker Secrets**, Secure container images, **Docker Stack**
gibi gibi bir sürü şeyi öğrendim ve production ortamı oluşturdum. Portainer
diye harika bir orkestrasyon aracı ile tanıştım, hastası oldum.

Her şeyi minimum giderle yapmak için, GitHub’ın container registry’sini
(*GHCR*) daha iyi kullanmayı öğrendim.

İmkanlar kısıtlı olunca kaynağı da doğru ve efektif kullanabilmek için hesap
kitap yapmam da gerekti. Hangi servis, ne kadar memory, cpu tüketmeli, kaç
replica ile işi çözerim, zero-down-time deployment’ı nasıl çözerim, custom
servislerin metrikleri **Grafana**’ya nasıl akıtırım gibi gibi bir sürü branşım
dışı şeyi de kurcalaya kurcalaya öğrendim.

Eski çalıştığım işlerde genelde devops konularını birileri çözerdi ve ben
sadece tüketici olarak dashboard’lara bakar takip ederdim, şimdi hepsini
kendim yapmak durumunda kalınca mecburen bunları da öğrenmek zorunda kaldım.

İş başa düşünce mecburen öğrenmek gerekiyor, zevkli de oluyor, kendi adıma
acayip keyif aldım. Custom bir alert yapıp bunu Slack’e göndertmek bu kadar
zor olmamalı, korkunç bir kullanıcı deneyimi olan **Grafana** işini süper
yapmasa gerçekten kullanması çok zor :) Belkide benim beceriksizliğim de
olabilir ama sonuç olarak eliniz ayağınız oluyor Grafana!

Hazırladığım eğitimler bildiklerime cila çekmeyi de sağlıyor, hem unuttuklarımı
hatırlıyorum hem de yeni şeyler ekliyorum. Bu doğrultuda, hazırladığım Docker
eğitimi için basit bir endpoint’ı olan http servisini her platformda yazıp
dockerize ettim;

- Django
- Flask
- FastAPI
- Node
- Sinatra
- Go
- C
- C#

Dolayısıyla, `C`, `C#` benim için ilk kez kurcaladığım şeyler oldu, tam olarak
öğrendim diyemem ama biraz kasarsam istediklerimi yapabilirim gibi geliyor.
Bu arada hepsinin yaptığı iş bir tane endpoint var ve geriye `json` olarak:

```json
{"hello": "world"}
```

Dönüyorlar. Geliştirmesi bana göre en zor olan `C`, ama tükettiği ram ve cpu
olarak bakınca hiç biri yanından bile geçemiyor. Neredeyse **YOK** denecek
kadar az.

| Stack | Memory | Image Size |
|:------|:-------|------------|
| C | `108KB` * | 69.3Mb |
| Go | 2.95MB | `11.7Mb` * |
| Node | 13.8MB | 218MB |
| DotNet | 15.92MB | 253MB |
| Sinatra | 28.8MB | 97.7MB |
| Flask | 34MB | 161MB |
| FastAPI | 38.8MB | 122MB |
| Django | 53.12MB | 203MB |

İnanılmaz düşük memory tüketimiyle `C` açık ara **ezdi** geçti. En düşük container
image size olarak `Go` affetmedi. Hepsi multi-stage build, kendi bilgilerim
dahilinde olabilecek en küçük image’lar...

macOS kullanıyorum, bu bakımdan Docker’la ilişkim çok arttığı için **Orbstack**’i
de derinlemesine kullanmayı öğrendim.

Bu yıl, http katmanıyla çok ilgilendim, dolayısıyla yeni şeyler de öğrendim.
Sene başında ilk commit’i yaptığım, geçtiğimiz günler cila çekip refactor
ettiğim basit bir http request debugger’la uğraşırken yine **RAW HTTP**, isteklerin
replike edilmesi gibi konularla uğraşıp basit bir [tool][r9] yaptım.

HTTP Request ile uğraşınca, `Accept` header’ının da derinlerine indim, lazım
olur diye hem öğrendim hem de mimik bir [go kütüphanesi][r11] yaptım.

`ngrok` süper bir tool ama her ay `$9` ödememek için bunun **free** ve
**open-source** versiyonuna başladım, tcp katmanında beni bekleyen yeni
maceralara da giriş yaptım dolayısıyla. Bittiği zaman açık-kaynak ve ücretsiz
olarak, her developer’ın ihtiyacı bir tool olarak dağıtacağım.

Mobile client ile sunucu arasında güvenli iletişimi sağlamak için **SSL
REVERSE PINNING** konularına girdim, dolayısıyla sertifika türleri, üretimi,
verify etmek vs gibi konularda bu yıl boğuştuğum şeyler arasındaydı.

Mobil uygulama geliştiricilerinin çok sevdiğini düşündüğüm **Supabase**’i de bu
yıl kurcalamak ve öğrenmek durumunda kaldım. Gerçekten bir çok problemi
ücretsiz olarak çözmeyi sağlıyor.

**Vercel** hep bildiğim bir platform ama hiç kullanmamıştım, denemek için basit
python app’leri deploy ettim, eskiden bu tür işlerde Heroku kullanırdım,
Vercel iyi bir alternatif oldu.

Webhook’larla uğraşırken tesadüfen [requestcatcher.com](https://requestcatcher.com)
diye bir ücretsiz servise denk geldim, çok işime yaradı.

En çok işime yarayan yeni öğrendiğim, daha doğrusu biliyordum ama kullanmamıştım,
artık elim ayağım oldu, [direnv][r13]. Environment Variable’lar la uğraşanların
çok işine yarar diye düşünüyorum.

GitHub’da hızlıca repo oluşturmak için minik bir [tool][r17] yaptım, Go’nun
yeni `embed` özelliklerini de bu sayede öğrendim.

Bu sene kitap açısından da (*fiziksel kitap, ebook değil*) verimli geçti; şu
kitaplara başladım:

- **Clean Code**: Benim dünyamla pek örtüşmese de genel kültür açısından okuyorum.
- **Test Driven Development With Python**: Bu sene original kitabına sahip oldum, harika bir kitap. 
- **System Design Interviews I & II**: Ufuk açıcı, harika şeyler var.
- **Efective Go Recepies**: Fena değil ama beklentimin altında çıktı.
- **100 Go Mistakes**: Efsane bir kitap, başucu kitabı, şiddetle tavsiye ediyorum.

Dedim ya, asıl stack’im **Go**. Bir kısım yanlışlarımı da bu yıl öğrendim. Hatta biraz
kendime de kızdım, bu hataları benim yapmamam lazımdı. Olsun, en azından artık
bu tür hataları yapmam, tokadı yedim :)

Kendi çapımda biraz **AI** işlerine de baktım ama genel olarak tüketen
tarafındayım, ilk kez bu sene local’de bir şeyleri ayağa kaldırıp kurcaladım.
ChatGPT’yi çok kullanmaya başladım, bu iyi değil. Irgat gibi işi ona yaptırıp,
şurayı düzelt burayı düzelt diyorum.

Şöyle dönüp bakınca bu yıl open-source 1-2 ufak şey yapmışım, bu da beni mutlu
ediyor. Bol bol tuturial izledim (*YouTube*, *LinkedIn Learning*, *O’Reilly*, *Frontend Masters*),
bildiğimi sandığım ama çok eksiğim olan şeyleri de görmüş oldum.

Özetle **2024** kendi adıma bol bol öğrenme, okuma, izleme ve geliştirme ile
geçmiş. Umarım okuyucalar da benzer şeyleri yaşamıştır. Bakalım **2025** nasıl
geçecek!

### Linkler

Yazıda bahsi geçen konuların linkleri aşağıda:

- [Open API Spec 2.0][r0]
- [Tailwind CSS][r1]
- [Rubocop][r2]
- [Docker Swarm][r3]
- [Traefik][r4]
- [Portainer][r5]
- [Prometheus][r6]
- [Grafana][r7]
- [Orbstack][r8]
- [Basic HTTP Debugger][r9]
- [Reserve SSL Pinning Demo][r10]
- [accept][r11]
- [Supabase][r12]
- [direnv][r13]
- [Django Admin List Filter][r14]
- [Bump My Version][r15]
- [TextMate2 Tailwind CSS][r16]

[r0]: https://swagger.io/docs/specification/v2_0/basic-structure/
[r1]: https://tailwindcss.com/docs/installation
[r2]: https://github.com/rubocop/rubocop
[r3]: https://docs.docker.com/engine/swarm/
[r4]: https://traefik.io/
[r5]: https://www.portainer.io/
[r6]: https://prometheus.io/
[r7]: https://grafana.com/
[r8]: https://orbstack.dev/
[r9]: https://github.com/vbyazilim/basichttpdebugger
[r10]: https://github.com/bilusteknoloji/reverse-ssl-pinning-demo
[r11]: https://github.com/vigo/accept
[r12]: https://supabase.com/
[r13]: https://direnv.net/
[r14]: https://github.com/vigo/django-admin-list-filter
[r15]: https://callowayproject.github.io/bump-my-version/
[r16]: https://github.com/vigo/textmate2-tailwind-css
[r17]: https://github.com/vigo/homebrew-git-init-githubrepo
[r18]: https://github.com/vigo/textmate2-python-fmt
[r19]: https://github.com/vigo/textmate2-ruff-linter

[link1]: https://dreamsofcode.io/mentoring
[link2]: https://www.youtube.com/watch?v=A_3MP_V-kB4
[link3]: https://www.youtube.com/watch?v=F-9KWQByeU0

[bahattin]: https://github.com/bahattincinic