---
title: "7D8 Demoscene Party Raporu"
locale: tr
date: 2008-12-27 15:14
cover: 2008-12-27-7d8.jpg
og_image: 2008-12-27-7d8.jpg
tags: 7d8,demoscene
comments: false
---

Geçen hafta bu saatlerde, sevgili grup arkadaşım Gnostic/Bronx’la beraber,
şakır şakır yağan yağmur altında, Erenköy’den Mecidiyeköy’e gitmeye
çalışıyorduk. Hatta dolmuştan inmiş, E5 üzerinde taksi aramaya başlamış
bile olabiliriz. READ_MORE

<%= zoomable src: '2008-12-27-7d8/2008-12-27-7d8-gnostic.jpg',
             alt: 'Fotoğraf: Gnostic/Bronx',
             cap: 'Gnostic/Bronx ile dolmuş bekliyoruz caddede...' %>

Anadolu - Avrupa istikametinde, genelde, Mecidiyeköy’den önce “Levent Sapağı”
diye tarif edilen yerde iner, hemen orada bekleyen taksiye atlardım. Yağmur
faktörünü de düşünmüş ama en azından “bir taksi buluruz yahuu” demiştim
içimden.

<%= zoomable src: '2008-12-27-7d8/2008-12-27-7d8-gnostic-2.jpg',
             alt: 'Fotoğraf: Gnostic/Bronx',
             cap: 'Levent Sapağındayız. Ne taksi var ne birşey? Gnostic MFK’yı arıyor...' %>

Biraz debelendikten sonra atladık taksiye, “Boğaziçi Üniversitesi, Kuzey
Kampüsüne” dedik şöföre. 5-10 dakika içinde parti mekanına vardık. Her zaman
parti mekanına ilk varanlardan olmayı severim. (*Tabi bu Türkiyede ki partiler
için geçerli !*)

İçeriye giriyoruz, önceki [7D][l1]’lere göre daha atraksiyonlu, daha kalabalık
gibi hissediyorum. Klasik olarak insanlar yerleşme telaşı içinde. Masa seçmek
vs vs... Kafamıza göre bir yer seçip çantalarımızı bırakıyoruz. Hemen gözümüze
o muhteşem SX-64 reklamı çarpıyor!

<%= zoomable src: '2008-12-27-7d8/2008-12-27-7d8-sx64_ad.jpg',
    alt: 'Reklam: SX-64',
    cap: 'Efsanevi SX-64 reklamı' %>

<%= zoomable src: '2008-12-27-7d8/2008-12-27-7d8-gnostic-sx64.jpg',
             cap: 'Bence en iyi uyum bu resimde sağlandı!...' %>    

İlk olarak parti organizatörleriyle karşılaştım. Yine keza, BÜ’den geçen 
seneki partininde aynı yerde düzenlenmesine ön ayak olan sevgili Şükrü’yü 
gördüm. Başta söylediğim gibi, içimden bir ses, bu yılki partinin ciddi 
kalabalık olacağını söylüyordu.

Sevgili **Spritus/Resident** ve ağabeyini gördüm. Aegis ile Joker ön
sıralardan yer kapmış, C64’ü kurmuş oyun oynuyordu. Bizim **Eugene/Bronx**
geldi. Giymiş tshirt’ünü gazlı gazlı!!!

Gnostic hemen: **abi benim neden t-shirtüm yok?** dedi. Tabi bu t-shirt olayı 
sanırım 7D7 için hazırladığımız bişeydi. “Hallederiz kardeşim” dedim (:

> Gnos, gel seni donuta boğim! Çatlayana kadar yeeeeeeeeeeee!

Şanssız kardeşim benim... Partinin yapıldığı Kuzey Kampüsünde **Dunkin Donut**
var ama kapalı ): Kantin açık en azından. Gidip bişiler atıştırıyoruz... Bir
bakıyoruz ki duvarda şöyle bir poster!

<%= zoomable src: '2008-12-27-7d8/2008-12-27-7d8-bronx-poster.jpg',
             alt: 'Poster: Bronx',
             cap: 'Bizim grup adıyla aynı ismi taşına bir bar ?' %>

Sanırım **Bronx** adında bir gece klübü var... Nasıl yani? **Commodore 64**
logosu var... Bronx’un ve Commodore 64’ün birlikte olduğu ve bizim haberimiz
olmayan bişi... Süper güldük buna...

**Nightlord/Glance**’in çok defa bahsettiği “hatta bi raster çeker timing
hatasız, süper olur” dediği arkadaşla nihayet tanışma fırsatı bulduk:
**Norvax/Glance**. Sıcacık simitler almış, hepimiz yedik afiyetle...

<%= zoomable src: '2008-12-27-7d8/2008-12-27-7d8-norvax.jpg',
             alt: 'Fotoğraf: Norvax',
             cap: 'Norvax/Glance... (New oldskooler!)' %>

Seminerler başlamak üzere. **Bager**’i görüyorum, yanında bir arkadaşla
beraber “İşlemsel Grafik” ile ilgili bir seminer/sunum yapacaklar. Soruyorum,
“Abi senin adın bagermi? baaagermi?” diye... Kafana göre! diyor. Ok diyorum (:

**Bakkada** dışında neredeyse tüm Demodojo ekibini görüyorum. Selamlaşıyoruz.
Organizatörlerin t-shirt’leri geliyor. Streç tadında, aynen Cem Yılmaz’ın
gösterisinde tarif ettiği gibi (*ilk gösterilerinde*) Uzay Yolu modeli
yapmışlar. Yarı süper kahraman yarı kaptan körk durumu. Skate’i Daturay’ı ve
Endo’yu görüyorum...

<%= zoomable src: '2008-12-27-7d8/2008-12-27-7d8-hydrogen.jpg',
             alt: 'Fotoğraf: Hydrogen/Glance',
             cap: 'Hydrogen/Glance' %>

**Mfk/Bronx** geliyor. Yüklenmiş malları. Macbook, GP2Xler, Pandora vs...
Heyecanla masaya yerleşiliyor. Gnostic hemen Pandora üzerinde Amiga Emülatörü
çalıştırıp bizim ilk demoyu test ediyor “What a Rush!”

<%= zoomable src: '2008-12-27-7d8/2008-12-27-7d8-handheld.jpg',
             cap: 'Bir kısım el konsolu...' %>

MSN üzerinden bir kaç konuştuğum, kendisini eski Destinantion BBS’den
**Murti** sandığım Murti ile karşılaşınca biraz dumur oluyorum. Meğerse bu
genç bir arkadaşmış, sadece nick benzerliği... Neyseki partinin 2.günü
**Yarrix** ve **Murti** geliyor ve onlara da anlatıyorum bu komik durumu...

Seminerler başlıyor. [CGTR][l2] üyeleri geliyor. Bu sene çok sağlam ve
kalabalık bir kadro ile destekliyolar partiyi. **LW3D/Bronx** (*cgtr
kurucusu*) ile diğer Bronx üyelerini tanıştırıyorum. Süper ilginç donanımlar
geliyor.

Sevgili **Özkano** yine çoşmuş, ne var ne yok getirmiş aklımızı almak için.
Minimig, Floppy Emülator, ide bağlantılı Amstrad, hiç görmediğimiz türden oyun
konsolları, Spectrumlar filan dolmuş taşmış...

**Ref/Crescent** ile t-shirt’lerimizi tokuşturuyoruz. Onda [Breakpoint
2008][breakpoint2008] bende de [2005][breakpoint2005] t-shirtü var... **LW3D**
beni Tolga isimli çılgın bir arkadaşla tanıştırıyor.

Kendisi oturmuş Amiga için “Floppy Emulator” donanımı geliştirmiş. Pek çok
donanımı geliştirme ve yapma yeteneği olan bu arkadaşa: **hocam hemen almak
istiyoruz bu floppy emülatörden** diyoruz.

<%= zoomable src: '2008-12-27-7d8/2008-12-27-7d8-custom-hardware.jpg',
             alt: 'Fotoğraf: Elektronik devre',
             cap: 'Türk malı icatlar süper donanımlar...' %>

Oyun yapımı ile ilgili bir seminer başlıyor. **Kabus 22** adlı oyunu yapan
ekipten bir arkadaş (*adını unuttum*) harika bir seminer veriyor. Oyun yapma
heveslisi gençler için bence bulunmaz bir fırsattı. Ne kadar meşakkatli bir 
iş olduğunu, 4 yıl bir proje üzerinde uğraştıklarını vs... Büyük bir 
keyifle dinledim.

Seminerler sırasında biran **Astron/Bronx**’u gördüm. Yanında **Sam/Bronx**
da vardı... Seminer bitiminde gitmişlerdi. Doğru dürüst bi sohbet edemedik!

OKAN (*Ocean*) ve GIRİNBERT (*Green Beret*) kelimelerini icat eden sevgili
kardeşim **BlackTürk** yada nam-ı diğer **Einhander**’i görüyorum. Yine bizi
süper güldürüyor eğleniyoruz hep beraber... CGTR tayfası sayesinde yine süper
kool makineleri yakından görme şansımız oluyor.

[televidyon.com][l3] sitesinden (*myk medya*) [Kafa Kafaya][l4] programı
partiye geliyor. Sağolsunlar demoscene’i seven ve destekleyen bir ekip! Hemen
çekimlere ve ropörtajlara başlıyorlar. (*Burak Bayburtlu ve Mehmet Duran*).
Beklenen adam **Turbo/Bronx** geliyor!

<%= zoomable src: '2008-12-27-7d8/2008-12-27-7d8-turbo-gnostic.jpg',
             alt: 'Fotoğraf: Turbo ve Gnostic',
             cap: 'Turbo ve Gnostic / Bronx' %>

Birazdan **2KA**’nın sunumu var. Yemek arası veriyoruz. Kalabalık bir ekip
olarak (*Turbo, Vigo, Gnostic, MFK / Bronx + Cfq , Cyrus , Meriç ve Özkan*)
yemeğe gidiyoruz. 2KA, “PMX” adında kendi geliştirdiği “Motion Graphics Tool”
unu tanıtacak... Yemek yediğimiz yerde diğer scener arkadaşları da görüyoruz.
Kebabçı **Party Place** gibi!

<%= zoomable src: '2008-12-27-7d8/2008-12-27-7d8-aspasya-mrr.jpg',
             alt: 'Fotoğraf: Aspasya ve Mrr',
             cap: 'Aspasya ve Mrr/Bronx...' %>

Yemek dönüşü seminerin başlamak üzere olduğunu görüyoruz. Askerde olduğu için
uzun zamandır görüşemediğimiz **Mrr/Bronx** ve **Aspasya/Bronx**’u
görüyorum... Bir bakıyoruz **Raven** grubu gelmiş partiye.

Arkadaşları görünce soruyorum hemen: **Demo compo için entry varmı ?** yok 
diyorlar... En azından, [Nightshift 07](http://nightshift.untergrund.net/2007/tr/)’deki 
gibi parti bittikten sonra değil de tam zamanında geliyorlar! (:

<%= zoomable src: '2008-12-27-7d8/2008-12-27-7d8-2ka.jpg',
             alt: 'Fotoğraf: 2KA',
             cap: '2KA sunuma hazır!' %>

Bir süpriz oluyor, seminerle beraber **Boorch** adlı arkadaş gameboy’larıyla
8bit müzik gösterisi yapıyor 2KA’nın sunumu üzerine... Bu saatlerde pek çok
insan geliyor gidiyor partiye.

Ben tam seminer sırasında dinleyicileri tek tek saydığımda **82 kişi** tespit
ettim. Yani saat **21:30** ve partide seminer izleyen 82 kişi bence Türk
Demoscene Party tarihinde bir rekor!

<%= zoomable src: '2008-12-27-7d8/2008-12-27-7d8-boorch-2ka.jpg',
             alt: 'Fotoğraf: Boorch ve 2KA',
             cap: 'Boorch ve 2KA' %>

Muhabbet sohbet devam ediyor. **Alcofribas**’ın donanımlara bakıyoruz,
Amstrad’da demo / oyun izliyoruz. Ankara’dan gelen aslen Bursa’lı olan
Ragnor’u görüyorum, soruyorum **Nerede Resident tayfası ?** Cevap alamıyorum
çünki O da bilmiyor nerede Anesthetic, Flexi filan?

Parti mekanında sürekli bir aktivite oluyor. Bende elimden geldiğince
yarşmalara iştirak etmeye çalışıyorum. Özellikle “Sessiz Demo Yarışması”
süper eğlenceli geçiyor! Çok fena eziyoruz karşu takımı. Takımlar;

* Vigo , Ref , Ragnor ve Oxyz bizim takım,
* Spiritus, Gnostic, Joker ve ???

Kendi aramızda süper teknikler geliştiriyoruz. Eğer son demoda, yarışan
Spritus olmasaydı kesin berabere kalırdık dedik. Şanslıydık, bize hep
bildiğimiz demolar çıktı. Bence en kazık demo **Iconoclast/ASD** idi ve bu karşı
takıma çıktı!

Skype üzerinden sevgili **Nightlord/Glance** ile bağlantı kuruyoruz. O da
canlı olarak internet üzerinden, taaaa Amerikalardan katılıyor partiye...
Bizim bölümde yeni başlayan sevgili **Fırat** geliyor bir sınıf arkadaşıyla...

Saatler ilerliyor, bir bakıyorum [BRONX][l5] naamına ben, Turbo, Gnostic ve
MFK kalmışız. Astron, Sam, Mrr, Aspasya, Eugene erkenden kaçmış yani... Saat
gece 02:00de MFK’da kaçıyor. 3 kişi kaldık partide... Gecenin bi saatinde
bakıyorum beklenen adam **Bakkada/Demodojo** gelmiş... **Abi after hours /
happy hours oldu...** diyor... (:

<%= zoomable src: '2008-12-27-7d8/2008-12-27-7d8-bakkada.jpg',
             alt: 'Fotoğraf: Bakkada',
             cap: 'Acıların çocuğu Bakkada/Demodojo' %>

Scene paparazimiz ya da gazetecimiz sevgili **Deniz Can Çelik**, hazır beni ve
Turboyu birarada bulmuşken **BRONX** ropörtajını yapıyor. Saat sabahın
02:30’u. Biz de her zaman olduğu gibi "nerede o eski scene" muhabbetinden
başlıyoruz, 3-4 saat konuşuyoruz da konuşuyoruz. Bir bakıyorum saat 06:00
olmuş.

Biraz uyusam fena olmicak. İçeri giriyorum bir bakıyorum Lw3d, Alcofribas,
diğer arkadaşlar hep ayakta. Kimse uyumamış. Biraz muhabbet ediyoruz ama
benim pil bitmiş. Hem bana hem de Fırat’a sandviç ikram ediyorlar.

Sağolsun Alco’nun eşi süper sandviçler hazırlamış parti için. Mideye
indiriyoruz zevkle! Üst katta lobi de süper koltuklar görmüştüm hemen oraya
gidiyorum. Uykuya geçtiğim an hayal meyal Turbo/Bronx’u görüyorum, bana
bişiler diyor. Hatırlamıyorum ve uyuyorum.

Saat 10:00’da uyanıyorum. Sanki 100 kişi beni odunla dövmüş gibi hissediyorum.
Ne elim tutuyor ne ayağım. Norvax’ı görüyorum, simit almaya gidiyormuş,
sağolsun bize de alıyor simit + ayran...

2KA ile kahvaltı edip geyik yapıyoruz. Parti mekanında kalan herkes süper
dağılmış gibi... **Axel**’ı görüyorum, gece gitmek için uğraşmış ama otopark
kapalı olduğu için gidememiş.

O da sandalye üzerinde uyumuş bir şekilde... Gnostic gitmiş, Turbo gitmiş...
Tek ben kalmışım BRONX’dan... Bager’i görüyorum yine. Gece eve gitmiş, restart
olmuş gelmiş sabah. Bageri takiben 5-10 tane öğrenci geliyor partiye. Bager
açıklamalar yapıyor öğrencilere...

Bir bakıyorum karşımda efsane müzisyenler Yarrix ve Murti. Kim bunlar? 
90’lı yılların hit türkçe pop parçalarını Amiga’da yazan ve tematik
sözleriyle ün yapan ikili. Özellikle "**Koduğumun Modemi**" ve
"**User Beni Görmeli**" adlı eserleri BBS dünyasında fırtına gibi esmişti!
En son 15 sene önce görüşmüştük muhtemelen... Adamlar gram değişmemiş...

<%= zoomable src: '2008-12-27-7d8/2008-12-27-7d8-yarrix.jpg',
             alt: 'Fotoğraf: Yarrix',
             cap: 'Efsane vokalist: "Yarrix"' %>

<%= zoomable src: '2008-12-27-7d8/2008-12-27-7d8-murti.jpg',
             alt: 'Fotoğraf: Murti',
             cap: 'Efsane aranjör: "Murti"' %>

BBS dünyasını pek bilmeyen sevgili organizatörler, bu arkadaşlarımızın kaydını
yaparken soruyorlar **Nickiniz var mı nedir?** diye... **YARRIX** denince bir
acaip oluyorlar, dalga geçildiğini düşünüyorlar. Tabii bilmiyolarki bu nickler
gerçek!!! Keza sevgili Murti ve Yarrix, daha internet yokken, **Destination
BBS** adlı boardu işletiyorlardı...

Bir bakıyorum, taaa Zonguldak’tan kalkıp gelen arkadaşlar olmuş... Birde
yanlarında Amiga One getirmişler. Kim bunlar derken tanışıp sohbet ediyoruz.
Alp Yener ve arkadaşlarına çok teşekkür ediyorum uzun bir yoldan geldikleri
için...

<%= zoomable src: '2008-12-27-7d8/2008-12-27-7d8-amiga-one.jpg',
             alt: 'Fotoğraf: Amiga One ekibi',
             cap: 'Amiga One ile Zonguldaktan gelen ekip...' %>

Bir bakıyorum karşımda **Wisdom/Crescent**. Cumartesi günü çalışıyor olduğu
için gelemişti partiye. Kendisi dışında tüm Crescent elemanları gelmişti... Az
biraz muhabbet ediyoruz.

Şunu anlıyorum ki artık öyle eskisi gibi sabahlamaları bünyem kaldıramıyor.
Çok ciddi yorgunluk çekiyorum, saatime bakıyorum, yarışmalara kalmam zor
gibi... Toparlanan insanlar görüyorum, soruyorum “karşıya giden varmı?”
Alcofribastan cevap geliyor, hemde tam evime kadar gidiyormuş meğerse...

<%= zoomable src: '2008-12-27-7d8/2008-12-27-7d8-alchofribas.jpg',
             alt: 'Fotoğraf: Alcofribas',
             cap: 'Alcofribas' %>

Sevgili Alcofribas hem sandviçleriyle, hem yanında getirdiği donanımlarıyla
hemde yaptığı kıyaklarla gönüllerimizi feth etti!..

<%= zoomable src: '2008-12-27-7d8/2008-12-27-7d8-ozkano.jpg',
             alt: 'Fotoğraf: Özkano',
             cap: 'Özkano' %>

Sıkı donanım toplayan, Minimig’i ile hepimizi uyuz eden, kaç para önerdiysek
kabul ettiremediğimiz sevgili **Özkano**.

İşte böyle... Geçen hafta bugün, [7D8 Demoscene Party][l6] deydim! Şuan içinse
evde hummalı bir şekilde bu parti raporunu bitirmeye çalışıyorum. Konu ile
ilgili çektiğim videolar ve fotolar için aşağıdaki linklere
tıklayabilirsiniz...

## Videolar

### Flixwagon’dan canlı yayınlanmışlar

* [Bölüm1][ll1]
* [Bölüm2][ll2]
* [Pandora][ll3]
* [Bölüm3][ll4]
* [Bölüm4][ll5]
* [Bölüm5][ll6]
* [Konser][ll7]
* [Sessiz Demo Compo][ll8]

### Vimeo

* [Gameboy & PMX][ll9]
* [Floppy Emulator][lla]
* [1541 Ultimate][llb]

[l1]: http://7dx-party.org "7DX Party"
[l2]: http://www.commodore.gen.tr/
[l3]: http://televidyon.com
[l4]: http://televidyon.com/kafakafaya
[l5]: http://bronxwhq.org
[l6]: http://7dx-party.org/7d8 "7D8"

[ll1]: http://www.flixwagon.com/watch/1300311
[ll2]: http://www.flixwagon.com/watch/1300451
[ll3]: http://www.flixwagon.com/watch/1300481
[ll4]: http://www.flixwagon.com/watch/1300961
[ll5]: http://www.flixwagon.com/watch/1300971
[ll6]: http://www.flixwagon.com/watch/1300981
[ll7]: http://www.flixwagon.com/watch/1301611
[ll8]: http://www.flixwagon.com/watch/1302561
[ll9]: http://www.vimeo.com/2591716
[lla]: http://www.vimeo.com/2591647
[llb]: http://www.vimeo.com/2591500
[llc]: http://gallery.me.com/vigo/100032

[breakpoint2008]: https://www.demoparty.net/breakpoint/breakpoint-2008
[breakpoint2005]: https://www.demoparty.net/breakpoint/breakpoint-2005