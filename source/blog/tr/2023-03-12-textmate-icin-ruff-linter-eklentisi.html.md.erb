---
title: "TextMate için Ruff-Linter Eklentisi"
locale: tr
subtitle: "Rust ile yazılmış Python linter"
date: 2023-03-12 21:29:00 +0300
cover: generic-textmate.png
og_image: generic-textmate.png
tags: textmate
comments: false
---

Yıl **2023**, ben halen tek dişi kalmış canavar olan
[TextMate2](https://github.com/textmate/textmate)’i kullanmaya devam ediyorum.
Yetmezmiş gibi küçük-tefek eklentiler yazıp kendimce ölüyü diri tutmaya gayret
ediyorum. READ_MORE

Geçtiğimiz günlerde [YouTube][01]’da [Charlie Marsh][02]’ı izledim. Kendisi
Python için `rust` ile geliştirdiği (*evet, python değil, başka bir dil*)
`ruff` adlı linter’ı anlatıyordu. Modern IDE’lerin neredeyse tümü bu eklentiyi
sunuyordu.

Bu eklenti, hızlıca **python** kodunuzu ya da projenizi tarayıp hataları
gösteriyordu. Sadece göstermekle kalmıyor, bazılarını da otomatik olarak
düzeltebiliyordu. İşin güzel yanı, pek çok bilinen aracın (`flake8`,
`pydocstyle`, `isort` *ve çok dahası*) sağladığı özellikleri bire-bir sağlıyor
ve ek olarak da sizi ilave paket kurulumu/ayarlamalarından kurtarıyordu.

Esas güzel kısmı ise çok hızlı çalışması. Hızdan sonra en çok beğendiğim
özelliği ise, size hatayı nasıl çözebileceğinizi anlatan döküman üretme
seçeneği. Örneğin; hata kodu `ANN001`, acaba nasıl çözülür? hemen detaya
girebilirsiniz;

```bash
$ ruff rule ANN001
```

çıktısı `markdown` formatında geliyor:

    # missing-type-function-argument (ANN001)

    Derived from the **flake8-annotations** linter.

    ## What it does
    Checks that function arguments have type annotations.

    ## Why is this bad?
    Type annotations are a good way to document the types of function arguments. They also
    help catch bugs, when used alongside a type checker, by ensuring that the types of
    any provided arguments match expectation.

    ## Example
    ```python
    def foo(x):
        ...
    ```

    Use instead:

    ```python
    def foo(x: int):
        ...
    ```

Ben de bunları görüp gaza geldim :) Zaten uzunca zamandır kendi yazdığım başka
bir [Python eklentisini][03] kullanıyordum. Hemen kollayı sıvadım ve giriştim
hızla! Python scope’unda kod yazarken **save** yapınca linter devreye giriyor.

<%= zoomable src: 'https://raw.githubusercontent.com/vigo/textmate2-ruff-linter/main/screens/markers.gif',
             alt: 'Ruff-Linter çalışırken',
             cap: 'TextMate2’den ekran görüntüsü' %>

[Pylint][04] kadar süper olmasa da hız bakımından tercih sebebidir. Proje
büyüdükçe, `pylint`’in çalışıp sonuç dönmesi çok uzun sürebiliyor. Bazen
5-10sn’lere çıktığımı biliyorum. Uzun zamandır python’la uğraşmayan biri
olarak beni bile gaza getirdi `ruff`...

Merak edenler ya da katkı yapmak isteyenler;
https://github.com/vigo/textmate2-ruff-linter adresinden eklentiye
ulaşabilir.

[01]: https://www.youtube.com/watch?v=jeoL4qsSLbE
[02]: https://github.com/charliermarsh/
[03]: https://github.com/vigo/textmate2-python-fmt
[04]: https://github.com/PyCQA/pylint
