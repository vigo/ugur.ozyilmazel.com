---
title: "2025'te Neler Yaptım"
locale: tr
# subtitle: ""
date: 2025-12-26 01:46
# covers_retina: ""
# cover: ""
# cover_color: ""
# cover_bgcolor: ""
# cover_title: ""
# cover_subtitle: ""
# og_image: ""
# og_image_dir: ""
# tags: tag1,tag2
tags: retrospektif
comments: false
---

Koskoca bir yıl çok hızlı bir şekilde bitti yine. Şöyle bir retrospektif yapayım
kendi çapımda dedim. Geçen sene olduğu gibi acaba yeni neler öğrendim? READ_MORE

İlk olarak [ghostty][ghostty] için bir soru açmışım, Terminal’deki **blink**
özelliğinin olmadığı ile ilgili. Altında bir-kaç konuşma olmuş ama şimdi
baktım uzay boşluğunda kalmış...

Sonra bir tane açık kaynak go kütüphanesi yapmışım: [getenv][getenv], an itibariyle
ne olduğunu hemen hatırlayamadım, **2 tane** issue açmışım, `dependabot` PR’larını da
şimdi gördüm, hemen **merge** ettim...

[devchain][devchain] adında bir organizasyon kurup, yine açık kaynaklı bir
proje yaptım. [cauldron][cauldron] adında, GitHub, GitLab gibi platformların
webhook’larını çok hızlı bir şekilde handle edip Kafka’ya yazan ve daha sonra
buradan analizler yapan bir proje. Bununla uğraşırken [webhooks][webhooks] diye
başka bir açık kaynak kütüphaneye de eksik eventleri ekleyerek katkı yapma
fırsatı buldum. Repo sahibi sanırım bırakmış artık projeyi, Ocak 2025’te
açtığım [PR][webhooks-pr]’lar olduğu gibi duruyor...

<%= zoomable src: '2025-12-26/devchain-kafka-ui.png',
             shadow: true,
             alt: 'Kafka Web UI',
             cap: 'Gelen GitHub event’leri'
%>

Sonra hemen GitHub Star sevgili kardeşim [Fatih Kadir Akın][fka]’a dedim ki

> Pampa, senin [awesome-chatgpt-prompts][acp] reposuna bir webhook eklesek? Bir projem var, event’leri dinleyeceğim!

Sağolsun hemen ekledi, eklediği gibi yağmur gibi event’ler akmaya başladı. Neredeyse
dünyanın en çok aksiyonu olan repolarından biri oldu

<%= zoomable src: '2025-12-26/devchain-dashbboard.png',
             shadow: true,
             alt: 'DevChain dashboard',
             cap: 'Event dashboard’lardan bir tanesi'
%>

Sonra, [Mehmet İnce][mehmeti]’in bir çağrısını görüp, [bir şeyler yapmaya][cvepreserve] 
çalıştım, çok da fazla üzerine düşemedim, archive moduna çektim.

Yine izlediğim bir YouTube videosundan ([nushell][nushell]) gaza gelerek [tablo][tablo] diye bir
command-line tool’u geliştirdim, tabiiki açık kaynak. Bash kullanıcılarının
hoşuna gidebilir.

```bash
echo "hello|world" | tablo -l "|"
┌───────┐
│ hello │
├───────┤
│ world │
└───────┘
```

İlk aşkım, tek kürekçim [TextMate][textmate] için [go bundle][tm-go]’ı yaptım, kendi private
bundle’ımda bulunan her şeyi oradan söküp attım, ayrı bir bundle yaptım.
Muhtemelen benden başka da kullanan yoktur.

Yine [Fatih][fka]’in [mcptools][mcptools] projesine ufak tefek katkılar yaptım.

Statik html bir websitem için iletişim form’u lazımdı, form post edilince
slack’e mesaj atan basit bir servis. Daha önce **JavaScript** ile backend hiç
yazmamıştım, öğrendim ve yaptım.

Şirkette bir kısım seri halinde eğitimler yaptım;

- Introduction to Python
- Introduction to Docker, Docker Compose, Docker Swarm
- Rest API Best Practices
- Basic Fundamentals
- Introduction to Linux

Yine şirket için, demo amaçlı Kong ile api gateway / load balancer projesi yaptım.

Geçen sene yaptığımız, sonra unuttuğumuz yapay zeka projemizi (*o dönemde GPT-3 vardı*)
gaza gelerek baştan tekrar yazmaya başladım. Gündüzleri şirket işleri, geceleri de
[Talent Mirror][talent-mirror] ile uğraştım. İlk yaptığım dönemde `responses` api
yoktu, `chat completion` ile yapmıştım...

<%= zoomable src: '2025-12-26/talent-mirror.png',
             shadow: true,
             alt: 'Talent Mirror',
             cap: 'Talent Mirror'
%>


Bolca `docker stack` yaml yazdım, kendi çapımda **devops**’culuk oynadım,
kampanya ve kupon kodları kovaladım, Hostinger’den ucuza makineler aldım,
acayip bir playground oldu benim için. [Traefik][traefik], Docker Swarm ve benzeri
konularda bir ton şey öğrendim. Tabiiki `rake` task’lerle deployment’lar,
otomasyonlar `ruby` hep yanımda!

Projenin ortasında LangChain’e geçtim, kendimi `python` ve yapay zeka ekosistemi
içinde bir kütüphaneden diğerine, daldan dala atlarken buldum...

Önceki staj döneminin rock star’ı [Taha Berk Kuyruk][tahaberk]’u işe alarak yapay zeka
departmanımızın ilk adımlarını attık. Kendi adıma yepyeni bir python framework’ü
olan [Streamlit][streamlit] ile tanışıp hemen bir proje yaptık.

Kendim için büyük gaz verici ama insanlık için mikro seviyede, OpenAI’ın
codex’i için `Python 3.14` desteği veren bir [PR][openai-pr] açtım ve
**merge** edildi! Süper basit bir işti, benim de codex-cloud’a 3.14’e
ihtiyacım vardı, şansımı denedim ve oldu... Yani PR’ın zoru-basiti ya da
küçüğü-büyüğü olur demeyin, bulduğunuz yerde yapıştırın...

[Talent Mirror][talent-mirror]’ı şirket kullanmak istedi ve ek bir geliştirme
durumu doğdu. Onu yaparken aklımıza bu feature’dan da acaba bir proje çıkar mı?
dedik ve kardeş proje [Talent Score][talent-score] çıktı!

<%= zoomable src: '2025-12-26/talent-score.png',
             shadow: true,
             alt: 'Talent Score',
             cap: 'Talent Score'
%>


[Django][django]’dan kurtulayım derken battıkça batmıştım ama [Talent Score][talent-score]’da 
realtime işler yapmak için web socket sunucusu lazım oldu. Django’nun [channels][django-channels]’ı 
ya da hali hazırdaki async python çözümleri olabilecekken ben ne yaptım?

Oturup `go` ile **web socket** servisi yazdım, kendi yazdığım servisi kullanmak
istedim. Acayip küçük bir **memory** ve **filesize**’da işi bitirdim, hem de bir sürü
yeni olaylar öğrendim.

Her iki projede de öküz olduğum için server-side rendering (*react vs frontend
olmadığı için bende*) yaptım ve günün sonunda bir sürü JavaScript lazım oldu.
İşte o noktada hayatıma [Alpine.js][alpine] girdi. Tam benlik. Bu iki projede,
browser’ların media api’lerini, file api’lerini öğrenmek zorunda kaldım.

Bir sürü [Celery][celery] task, queue’lar, **go ile tek CPU**’da **binlerce**
http request handle ederken, **4 CPU**’lu makinede **max 3 tane** celery
worker run edebilmenin verdiği üzüntüler, OpenAI api’sine her vuruşta modele
göre yapılan ödemeler, kan-ter ve göz yaşlarında hahahahha güzel tecrübeler
diyebiliriz...

**Stripe**’ın python api’sini de öğrenmek zorunda kaldım, bir ton döküman
okudum, stripe’ın doküman sitesinde AI assistance var, bana yazdırdığı kodlar
kısmen OK kısmen değildi, özellikle bir sürü webhook’un olması, hangi webhook
acaba bana lazım olur vs bunları denemek, öğrenmek ve anlamak gerçekten
yordu...

Ben AI tool olarak ilk günden beri **ChatGPT** kullanıyorum. **Codex** çıkınca
hem **cli** hem de **cloud** versiyonları kullandım. Gerçekten çok işime
yaradı. Projenin ortasında ekibe katılan **süper bir developer** gibi ona
açtığım task’leri projelerin genel kod geliştirme stiline göre yaptı.

Yaklaşık **1 hafta önce** gaza gelip **Claude** aboneliği açtım Apple
üzerinden (*daha ucuz oluyor diye*) sonra dedim ki; keşke ilk günden sadece 
Claude kullansaymışım!!!

Aradaki fark fersah fersah. Geçenlerde [Fatih][fka] tweet atmıştı;

Eğer **AGI** diye bir şey varsa şu an **Opus 4.5** modeli bence **AGI**...

demişti. Aynı fikirdeyim En az **1 haftada** yapacağım şeyi **1 saate** yaptı
hem de cillop gibi, testleriyle beraber.

Şirketteki ekibimize canavar gibi stajyer bir kardeşimiz katıldı, **Tuna Toktaş**, 
Taha ile beraber çılgın bir yapay zeka projesi yaptılar, ben süpervizörlük yaptım, 
vektör database, api servisleri bir sürü Django + Django REST 
(*internal servis için*) havalarda uçtu...

Ekim ayı kampanyalarından acayip ucuza 1 yıllık **boots.dev** aboneliği aldım,
gamification olayı beni bozdu, eğitmen ve konular iyi ama oyun gibi olması
beni soğuttu biraz.

Bu yazıyı yazarken farkettim, bu sene sadece **2 kitap** almışım. Bol bol
YouTube videoları izledim. **Tailwind CSS** skill’erim acayip yükseldi :)

Bu sene en çok hoşuma giden olay [Fatih][fka]’in GitHub elektronik badge’ini 
bana hediye etmesi ve bir sürü GitHub goodie’leri getirmesiydi ♥️

Kendi adıma yine bol bol kod yazdığım bir yıl oldu, yeni şeyler öğrenmeye devam
ettim. Bolca `python` ve `django`, `bash`, `ruby` ve çok az `go`, kendime göre
çok fazla `js`, bolca `markdown` yazdığımı düşünüyorum.

Eğer son dakikada caymazsam, bir sonraki projede backend’i `go` ile yazıp
`django`’yu admin panel olarak kullanıp, hardcore `reactjs` ile frontend’i
yapıcam canıma tak dedi...

Kabaca **2025** bende bu şekilde geçti, bakalım seneye neler olacak? Herkese
iyi seneler dilerim.

[ghostty]: https://github.com/ghostty-org/ghostty
[getenv]: https://github.com/vigo/getenv
[devchain]: https://github.com/devchain-network
[cauldron]: https://github.com/devchain-network/cauldron
[webhooks]: https://github.com/devchain-network/webhooks
[cvepreserve]: https://github.com/vigo/cvepreserve
[tablo]: https://github.com/vigo/tablo
[tm-go]: https://github.com/vigo/textmate2-golang
[talent-mirror]: https://talentmirror.cloud/
[talent-score]: https://talentscore.cloud/

[fka]: https://github.com/f
[acp]: https://github.com/f/awesome-chatgpt-prompts
[mehmeti]: https://github.com/mdisec/
[textmate]: https://github.com/textmate/
[mcptools]: https://github.com/f/mcptools
[tahaberk]: https://github.com/tberk-s
[streamlit]: https://streamlit.io/
[openai-pr]: https://github.com/openai/codex-universal/pull/90
[django]: https://www.djangoproject.com/
[django-channels]: https://channels.readthedocs.io/en/latest/
[alpine]: https://alpinejs.dev/
[celery]: https://docs.celeryq.dev/en/stable/
[nushell]: https://www.nushell.sh/
[traefik]: https://traefik.io/
[docker-swarm]: https://docs.docker.com/engine/swarm/
[webhooks-pr]: https://github.com/go-playground/webhooks/pulls
